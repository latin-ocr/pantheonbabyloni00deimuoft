De Babyloniorum conceptu divinitatis 39

Porro multa religionum eaque, quae vel fidem vel cultum spectant,
in hominum et rerum natura sunt fundata et idcirca omnibus nota
populis, ita ut alterum ab altero ea recipere necesse non sit. Sic v. gr.
omnes omnium temporum terrae gentes divinum aliquod numen esse
colendum credebant, ad quam fidem e sententia physiologorum huius
aevi homines psychologice coguntur. Perinde ac nostra aetate omnes
sub luna populi velut Indi, Sinae. Iapones, Afri, Indiani Americae dae-
mones esse credunt eosque caeremoniis Babyloniorum simillimis aut
placare aut expellere student. Verum enim vero haec omnia e Baby-
loniorum religione esse deducenda, quis audeat dicere?

