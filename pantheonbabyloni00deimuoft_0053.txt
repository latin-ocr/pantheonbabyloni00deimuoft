De Babyloniorum conceptu divinitatis 33

ς 5. De monotheismo Babyloniorum

Consideranti ingentem numerum deorum dearumque Babylonio-
rum iuste mirum videri potest, cur omnino quaestio de eorum mono—
theismo inter Assyriologos orta sit.

Ratio autem facile patet.

Nam V. T. verum et evidentem habet monotheismum, adeo evi-
dentem, ut negari nullo modo possit. Secundum autem doctrinam ec-
clesiae catholicae singuli homines non solum cognoscere possunt, sed
etiam re ipsa sufficienter cognoscunt Deum unum, ut iuste secundum
opera sua ab eo iudicentur. Attamen lumen naturale mentis humanae
non sufficit — experientia docente, —- ut quilibet hominum et multo
minus integri populi clarum et perfectum et completum monotheis-
mum sibi acquirant. Ad hoc revelatio supernaturalis est necessaria.
israelitae sicut reliqui populi orientis antiqui et mente et corde ad
polytheismum eiusque impudicitias propendebant et re ipsa identidem
in eum recidebant. Sed Deus misericors non eos sicut gentes in con-
cupiscentiis immersos reliquit, sed punitionibus et praedicatione pro-
phetarum populum peccantem semper reduxit eique clariorem usque
et perfectiorem conceptum de Deo Uno revelavit. Inter poenas, qui-
bus populum Deus electum affecit et sanavit, Captivitas Babylonica
fuit gravissima, qua maior pars populi ad sedem polytheismi focum-
que est traducta. Quae occasio opportunitatem praebebat summam,
verum et genuinum observandi cultum Babyloniorum polytheisticum.
Verum ea institutio tam lucida erat et perfecta salubrisque, ut exinde
natio Hebraeorum iam non amplius qua talis ad Deum suum relin-
quendum et ad amplectendos deos gentium tentata sit.

Haec explicatio Christianorum tam simplex et rebus gestis con-
sentanea Atheis, ut patet, parum placet.

Duplici autem via hanc molestissimam difficultatem evadere co-
nantur. Quidam religionem Israelitarum dicunt sensim et solius effi-
cacia naturae e polytheismo et henotheismo ad verum monotheismum
sese evolvisse.

At responsum est obvium. Nam cur soli Iudaei, non vero populi

Deum — Pantheon Babyl. 3

