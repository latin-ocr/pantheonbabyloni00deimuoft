Pantheon babylonicum lx

puerorum fide in unam eandemque rationem coire non posse. unus
est ex erroribus a tot, eheu, aevi nostri cultoribus abs ratione recoctis.
Reliquum est, ut hoc etiam loco gratias agam iis omnibus, qui ut
hic liber exsisteret, adiuverunt, primo tribus meis. quorum nomina in
fronte praefert inscripta. alumnis. Quid et quantum contulerint, in
prima prooemii pagina fide relatum est. Quorum unum, proh dolor.
ante annum iam mors immatura praeripuit. Romeo Panara. archi-
dioecesis Mediolanensis sacerdos iuvenis, cum ingenio acri et perspi-
caci adamantinam industriam, pertinacem laborem, sanctum denique
verae scientiae coniungebat ardorem. Bonum bona causa patronum
habitura eratÍ¾ cum Dei inscrutabilis, ecce, providentia aliud agens
tunc ipsum eum abstulit, cum longum sui parandi laborem finierat.
Gratias deinde R. P. Strassmaier, magistro meo colendissimo,
qui plagulas typis emissas benigne perlegit. Cuius animadversiones
inter addenda et corrigenda solum me potuisse adhibere aegre fero.
Postremo ne typothetarum quidem et laborem et peritiam et
patientiam ingrato silentio praeterire fas duxerim. Quae requirat istius-
modi imprimendi tot accentus et apices mitellasque negotium ope-
rarum studia, omnes norunt collegae et aestimant. Neque italorum
accuratio typographorum admodum laudatur. Pontificii tamen haud-
quaquam aliorum locorum vel catissimis cedunt. Ne prima quidem
impressa mendis scatebant. Quod bene vertat Italiae profectui!
Sit igitur Pantheon hoc babylonicum aptum assyriologiae instru-
mentum atque in huius temporis inter Christum et Belial contentione
causae illius nonnihil opituletur!

Romae, die sesto SS. Cordis lesu 1914.
P. ANT. DEIMEL S. J.

