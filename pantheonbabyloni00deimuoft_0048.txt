28 introductio

”Ereskigah reginae mortuorum semper in domicilio inferno manenti
portionem cibi coelestis misisse.

l-linc saltem inde a saeculo ΧΨ a. Chr. opinio obtinebat Baby-
loniorum, palatium quoddam caeleste exstare dei supremi ³¹ Anu, quod
fulmina et tempestates deorum Enlil et Adad disturbare non possent,
quare super nubes et firmamentum i. e. super regnum dei Enlil situm
esset. Quod palatium regium ordinaria erat sedes dei Anu, reliqui
vero dei interdum ad convivium solemne in eo celebrandurn invita-
bantur. Sine dubio alii quoque dii propria habebant in coelo palatia,
sed de his explicite sermo non est.

Praeter palatium coeleste statio quaedam fixa in firmamento et
stella singulis diis a fabricatore mundi assignata erant (cf. Enuma elis,
Tab. V, 1 sqq), quae conceptio duplici modo orta esse potest, fide
scil. populari, qua stellae maxime maiores essent dii, et astrologia,
quippe quae pro singulis stellis uno aliquo indigeret deo. Sed quae
cuique deorum stella fuerit attributa, de paucis adhuc constat, sicut
infra in catalogo deorum notabitur. Quaestio haec est sat difficilis et
intricata. Esto enim determinatum sit, quae nomina stellarum quibus
diis addicenda sint, restat, ut ea nomina, quas coeli stellas exhibeant,
constituatur. Qua in re multum disputatur, sed parum certi invenitur.
Quando ea stellarum inter deos distributio facta sit, nondum constat,
hac in quaestione probabiliter distinguendum est, quandonam magnis
diis stellas assignaverint — quod iam antiquitus factum verosimile est
—- et quando reliqui dii suas quisque stellas acceperint.

2, Dii etiam habitare inter homines amabant; nam non solum hos
in necessitatibus adiuvare, sed etiam se coli et honorari volebant et
propterea templa suis palatiis dix-inis similia in terra desiderabant.

Hinc fiebat, ut urbes Sumeriorum inter deos principaliores distri-
buerentur. Quando id et quo modo evenerit, scil. utrum §amerii an-
tequam in Babyloniam immigrarent, deos suos iam omnes habuerint
et uno eodemque tempore distributionem urbium inter deos fecerint,
an paulatim Pantheon in ipsa Babylonia ortum sit, non constat.

Proprium est religionis Babyloniorum, quod dii saltem maiores
fixam statamque habebant sui cultus sedem. Sic v. gr. ‘¹ Enlil (= Bel)
in templo suo e-kur in urbe Nippur habitabat: poterat quidem alibi
quoque habere sanctuarium, sed proprie habitabat in sola Nippur et

