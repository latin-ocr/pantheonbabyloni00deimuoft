PRAEFATIO

Lexicon omnia exhibens deorum nomina, quae in litteris cunei-
formibus recenseantur, pro praesenti scientiae assvriologiae conditione
quaeritur possitne effici aut desiderari.

Dubium non est, quin necdum omnia numinum nomina innotue-
rint, id quod novissimae cuiusque editionis textibus archaicis necnon
lacunis plurimis in catalogis deorum sequioris aevi Babyloniorum
hiantibus evincitur.

Nec ratio pronuntiandi sumerice semiticeve singula deorum vo-
cabula ut constituatur, ac variorum explicetur natura numinum cul-
tusque, plus quam initium iam est in promptu.

Quae cum ita sint, inde ab annis tamen compluribus desiderium
mihi invaluit materiae iam suppetentis litterisque commendatae, quam
plenissime brevissimeque posset comprehendendae. Etenim prostantes
in hoc lexico numeri 3300 satis profecto materiam arguunt eo excre-
visse, ut cui assyriologo praesto non sit collectaneum aliquod longa
annorum industria elaboratum, eum universi apto conspectu argumenti
carere prorsus necesse sit. Quo in genere exstantes libri parum iu-
vant; quorum pars portiones quasdam historiae religionis babylonio-
rum solas pertractet, velut eximius P. Tharsicius Paffrath O. F. M.
suo illo: « Zur Gotterlehre in den altbabylonischen Konigsinschriften »
et Ρ. Michatz cand. theol. cath. scribens α Die G'otterlisten der Serie
An Ι ¹¹A-nu-um»; pars absolutione careat, velut praestantissimus ille
quidem pro parte philologico-technica liber ΚΑΤ3 ΙΙ et M. Jastrow
jun. ‹ Die Religion der Babylonier und Assyrer ».

